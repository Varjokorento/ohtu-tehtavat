# Tiivistelmä Lauri Suomalaisen kandidaatintyöstä

Lauri Suomalaisen kandidaatintyö käsittelee ohjelmistotuotantomenetelmien kehittymistä 1950-luvulta nykypäivään.
Jokaisen kohdalla työssä vastataan seuraaviin kysymyksiin: Mistä ohjelmistotuotantomenetelmässä oli kyse? Miksi kyseistä
menetelmää käytettiin? Mitkä olivat sen heikkoudet. Työ käsittelee perinteistä ohjelmistotuotantomallia, eli vesiputousmallia. Iteratiivista 
mallia, esimerkkinä tässä Rational Unified Process ja spiraalimalli sekä viimeiseksi ketteriä menetelmiä, tässä esimerkkinä Scrum. 

Suomalainen toteaa,
että menetelmät ovat lähteneet liikkeelle 1950-luvun lopulta, jolloin vallitsi ns. Software Crisis, kun ohjelmistojen tekeminen epäonnistui. Tähän vastauksena 
Winston Royce kehitti Vesiputousmallina tunnetun menetelmän. Suomalainen toteaa, että Roycen suositus tosin oli kaksivaiheinen vesiputous, jossa tehdään ensin prototyyppi. 
Vesiputousmallissa tehtiin kattava suunnittelu ennen toteutusta, Suomalaisen mukaan perinteisen insinööritieteiden menetelmien mukaisesti. Mallin ongelma oli kuitenkin se,
että toteutus osoittautuukin useasti hankalammaksi kuin oli oletettu ja suunnitelmat eivät vastaa sitä, mitä pitäisi oikeasti tehdä.

Seuraavaksi Suomalainen esittelee iteratiiviset ja inkrementaaliset menetelmät. Nämä Suomalaisen mukaan syntyivät 1980-1990 -luvuilla. Suomalaisen mukaan yhtenä
merkkipaaluna voidaan pitää Barry Boehmin vuonna 1986 julkaisemaa artikkelia spiraalimallista. Spiraalimalli etenee iteraatioittain ja siinä on neliosainen 
kierros, jota toistetaan. Spiraalimallin keskeisimpiä käsitteitä on riskit. Suomalaisen mukaan spiraalimallin heikkouksina on muun muassa se, että käyttäjän pitäisi
hallita mahdolliset riskit hyvin. Suomalainen esittelee myös RUP-prosessin, joka perustuu vahvalle dokumentaatiolle ja sen perusteella toteutettaville iteraatioille.
RUP-menetelmä painottaa parhaitten käytäntöjen hyödyntämistä. RUP-menetelmän heikkouksia ovat Suomalaisen mukaan se, että se soveltuu huonosti todella laajoihin 
ohjelmistoprojekteihin. 

Viimeiseksi Suomalainen esittelee ketterät menetelmät. Suomalainen toteaa, että vaikka niiden iteratiivisuus on ollut käytössä myös aikaisemmissa menetelmissä, on
ketterien menetelmien painotukset ja arvotukset eri. Ketterät menetelmät korostavat kommunikaatiota, osallistamista, yhteistyötä ja itseohjautuvuutta. Suomalainen
mainitsee esimerkkinä Scrumin, jossa käytetään sprinttejä ja daily scrum -kokouksia. Suomalainen sanoo, että ketteryyden etuja ovat nopeus ja haittoja se, että sen 
tuottamat sovellukset eivät välttämättä skaalaudu. Lisäksi ketterät menetelmät vaativat asiakkaalta panostusta, joka ei Suomalaisen mukaan aina ole mahdollista.

Suomalainen toteaa vielä lopuksi, että ohjelmistotuotantomenetelmien kehitys ei ole loppunut vieläkään ja niillä on vielä suuntia kehittyä. 
